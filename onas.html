<!DOCTYPE html>
<html lang="cs">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>O nás</title>
</head>
<body>
    <ul class="menu">
        <li><a href="index.html">Úvod</a></li>
        <li><a href="onas.html">Onás</a></li>
        <li><a href="blog.html">Blog</a></li>
        <li><a href="kontakt.html">Kontakt</a></li>
    </ul>
    <h1>Historie</h1>
    <p>
    Po mnoho generací až do poloviny 50 let 20 století na gruntě č.p.2 v Košíkově (dříve též Koškově) hospodařila rodina Večeřů. 
    </p>
    <p>Posledními hospodáři byli Jan a Marie večeřovi a jejich syn František. Stejně jako ostatní sedláci, tak i Večeřovi museli hospodářství téměř se vším vybavením odevzdat do nově vznikajícího JZD (Jednotné zemědělské družstvo).</p>
    <p>Taková byla tehdejší politika a kdo nechtěl mít problémy s komunistickým režimem, tak pole, zvířata a stroje raději předal.</p>
    <p>Můj pradědeček Jan (1886-1959) této situace využil a odešel do penze. Prababička Marie (1901-1987) a prastrýček František (1920-1978) začali pracovat v JZD. </p>

    <h1>90 léta</h1>
    <p>Po společenských změnách koncem roku 1989 bylo možné vzít si pole nazpět a začít znovu hospodařit. Moji rodiče vyřídili vše potřebné a na jaře r. 1992 jsme poprvé po dlouchých létech opět začali orat, sít a také sklízet. </p>
    <p>Jednalo se pouze o 1.6 ha, ale jak já byl šťastný. Má selská krev začala proudit naplno. S první ženou jsme hospodařili konvenčně a měli jsme i živočišnou výrobu</p>

    <h1>Součanost</h1>
    <p>Já nejstarší pravnuk posledních hospodářů Jaroslav Vlk Rybníček a má druhá žena Pavlína od roku 2023 hospodaříme ekologicky.</p>
     <p>  Výměra 2,75 ha není tak velká, aby nás uživilo pěstování běžných plodin, takže to chtělo něco speciálního.
    </p>
    <p>
     Nakonec jsme se rozhodli pro pěstování bylin a přemýšleli jsme jaké by byly nejlepší. Vznikl poměrně dlouhý seznam těch, které by se u nás daly pěstovat. Jeli jsme na informativní schůzku do firmy Sonnentor a tam si prohlédli a vyslechli všechno kolem pěstování a sušení bylin. Postupně jsme si vybrali. 
    </p>
    <p>V současnosti máme 150 ks odrůdového bezu Haschberg a 150 ks odrůdy Sampo. Dále 75 ks aronie a 75 ks šípkové růže. Všechno tohle už jsme vlastně pěstovali doma a máme to rádi. Bezu jsme měli hodně po celé zahradě a hojně jsme ho využívali. Kromě klasického sušení a bezového sirupu, jsme z plodů dělali povidla a sirup i ze zralých bobulí. Je výborný i v kombinaci s jiným ovocem. Aronie je výborné a superzdravé ovoce, o kterém to většina lidí ani neví a pěstuje ho doma jen jako pěkný živý plot. Šípky jsou samozřejmě nepostradatelná klasika, výborná do zimního čaje.
    </p>
    <p>Zatím máme smlouvu se Sonnentorem a sušíme a pro ně květy měsíčku, který pěstujeme na zahradě a na poli. Do budoucna přibude ovoce a květy z keřů, které zatím teprve rostou. Postupně, až si pořídíme potřebné technologie ke zpracování budeme chtít naši úrodu zhodnotit i vlastními silami a dělat svoje produkty.
    </p>
</body>
</html>